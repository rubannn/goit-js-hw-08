# goit-js-hw-08

# Завдання. Галерея зображень
Створи галерею з можливістю кліку по її елементах і перегляду повнорозмірного зображення в модальному вікні. Подивись демовідео роботи галереї.

[Відео](https://goitlmsstorage.b-cdn.net/baa63960-09b4-4a6e-9f8a-c4a9276e0e76IMG_2064.MP4)

Створення галереї — це комплексна задача, яку краще розбити на декілька простіших підзадач, виконуючи кожну з яких, ти будеш наближатися до кінцевої мети. Цей процес називається декомпозиція задачі.


## 1. Розмітка галереї
Логічно почати з того, що створити те, куди ми будемо додавати елементи галереї. Для цього в HTML коді додай тег контейнера галереї — невпорядкований список із класом `gallery`.

```html
<ul class="gallery"></ul>
```

## 2. Масив зображень

Для створення елементів галереї тобі знадобляться дані. Додай цей масив об’єктів у свій JavaScript файл. Кожний об’єкт являє собою один елемент галереї.

- preview — посилання на маленьку версію зображення для картки галереї
- original — посилання на велику версію зображення для модального вікна
- description — текстовий опис зображення, для атрибута alt малого зображення та підпису великого зображення в модалці.

```js
const images = [
  {
    preview:
      'https://cdn.pixabay.com/photo/2019/05/14/16/43/rchids-4202820__480.jpg',
    original:
      'https://cdn.pixabay.com/photo/2019/05/14/16/43/rchids-4202820_1280.jpg',
    description: 'Hokkaido Flower',
  },
  ...
]
```

## 3. Розмітка елементів галереї

У тебе є контейнер, в який можна додати елементи галереї, і дані, за якими їх можна створити. Саме час наповнювати галерею розміткою.

Використовуй масив об’єктів images і цей HTML шаблон елемента галереї та створи в JavaScript коді розмітку елементів, після чого додай усю розмітку всередину ul.gallery. Не додавай інші HTML теги, крім тих, що містяться в цьому шаблоні.

```html
<li class="gallery-item">
  <a class="gallery-link" href="large-image.jpg">
    <img
      class="gallery-image"
      src="small-image.jpg"
      data-source="large-image.jpg"
      alt="Image description"
    />
  </a>
</li>
```

- В атрибуті src тега `<img>` вказуємо посилання на маленьку версію зображення.
- Для атрибута `alt` використовуємо опис зображення.
- Посилання на велике зображення повинно зберігатися в data-атрибуті `source` на елементі `<img>`, і вказуватися в `href` посилання.
- Зверни увагу на те, що зображення огорнуте посиланням, у якого атрибут `href` вказує на шлях до файлу з зображенням. Отже клік по ньому може викликати завантаження зображення на комп’ютер користувача. Заборони цю поведінку за замовчуванням.

## 4. Стилі

Додай стилізацію галереї згідно макету.

## 5. Делегування

Саме час додати функціонал прослуховування кліка по елементах галереї та отримання посилання на велике зображення при кліку. Для цього використовуй прийом делегування на `ul.gallery`. Поки що при кліку на елемент галереї виводь у консоль посилання на велике зображення.

## 6. Підключення бібліотеки

Бібліотека [basicLightbox](https://github.com/electerious/basicLightbox/tree/master) представляє повністю функціональне модальне вікно, яке відмінно підходить під нашу задачу. Використовуй [CDN сервіс jsdelivr](https://www.jsdelivr.com/package/npm/basiclightbox?path=dist) і додай в HTML файл посилання на мініфіковані (`.min`) JS та CSS файли бібліотеки.

## 7. Модальне вікно

Доповни свій код так, щоб при кліку по елементу галереї відкривалось модальне вікно підключеної бібліотеки. Для того щоб дізнатися, як ініціалізувати модальне вікно у своєму коді і як його використовувати, ознайомся з [документацією](https://github.com/electerious/basicLightbox#readme) і [прикладами](https://basiclightbox.electerious.com/).

## 8. Велике зображення

Використовуй свій код отримання посилання на велике зображення, щоб замінити значення атрибута src елемента <img> в модальному вікні перед відкриттям. Використовуй готову розмітку модального вікна із зображенням із прикладів бібліотеки [basicLightbox](https://github.com/electerious/basicLightbox/tree/master).


### Звернути увагу:
- На живій сторінці відображається галерея зображень із масиву даних images
- Галерея зображень стилізована згідно з макетом
- Дані для галереї створені динамічно в JS
- Під час прослуховування події натискання на елементи галереї використаний прийом делегування
- При кліку між елементами галереї нічого не відбувається
- Підключена бібліотека basicLightbox
- При кліку по елементу галереї відкривається модальне вікно підключеної бібліотеки, в якому міститься збільшена версія зображення, по якому клікнули
